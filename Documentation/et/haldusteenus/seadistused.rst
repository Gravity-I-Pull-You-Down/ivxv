..  IVXV kogumisteenuse haldusliidese kasutusjuhend

Seadistuste rakendamise seisundid
=================================

Seadistuste seisundite jälgimise leht avaneb menüüvalikust ``Seadistused``.

Seisundit kuvatakse järgmiste seadistuste kohta:

* Usaldusjuure seadistused;

* Tehniline seadistus;

* Valimiste seadistus;

* Valikute nimekiri;

* Ringkondade nimekiri;

* Valijate nimekirjad.

Seisundit ei kuvata järgmiste seadistuste kohta:

* Kasutaja volitused (on laadimisel kohe rakendatud).

Haldusteenusesse laaditud seadistuste kohta kuvatakse:

* Seadistuse rakendamise seisundit;

* Aktiivse seadistuse versiooni;

* Seadistuste rakendamise katsete arvu;

* Rakendamisele saadetud seadistuse kohta ka rakendamise logi.


Seadistuste laadimine kogumisteenusesse
---------------------------------------

Tehnilise seadistuse ja valimiste seadistuste laadimiseks kogumisteenusesse on
lehe allosas laadimisvorm. Laadida on lubatud ainult volitatud kasutajate poolt
digitaaltelt signeeritud seadistuspakke. Seadistuste laadimise järjekord ei ole
oluline. Valimiste seadistuse laadimine on eelduseks valimiste nimekirjade
laadimisele.

.. note::

   Usaldusjuure seadistuse laadib kogumisteenuse haldur käsurealt. Enne
   usaldusjuure laadimist pole kogumisteenuse haldusliidest võimalik kasutada.
